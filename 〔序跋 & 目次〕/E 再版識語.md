再版識語

初版字句頗患訛奪，非盡排印校對之咎，亦原稿失檢錯漏所致也。國内外學人眼明心熱，往往爲一二字惠書訂謬；其糾繩較多者，則有施其南、張觀教、陸文虎三君；而范旭侖君尤刻意爬梳，是正一百餘處。洵拙著之大幸已！應再版之需，倩馬蓉女士薈萃讀者來教，芟複汰重，復益以余所讎定者，都勘改五百餘處。亦知校書如掃落葉，庶免傳訛而滋蔓草爾。



一九八二年六月。